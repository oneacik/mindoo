# Haikuku

## Pierwsza restauracja z rynku na prawo

Polecamy
We Recommend
Pierogi

## ***

najsłodszy miód akacjowy -
czerpany
z twoich ust

## ***

Zgubiony kasztan we mgle -
na wiosne
odnajduje się na nowo

## ***

Anioły schodzą na ziemie -
naprzeciw im stają
linie wysokiego napięcia

## Haikuku

Świat zalany obrazami - 
Na muniu
Haikuku

# Styl Poniedziałkowy/Iluzje


## Iluzje Demokracji

Opcja A
Nie opcja B
Lepsi w czytaniu felietonów na czas.
Lepsi w poczuciu europejskości.
Lepsi w działaniu na rzecz innych.

Opcja B.
Nie opcja A.
Lepsi w szermierce sportowej na czas.
Lepsi w poczuciu patriotyzmu.
Lepsi w rozwoju na rzecz siebie.

Która? Która opcja Ciebie wybierze?
Kim się urodzisz i kim zostaniesz?
Chciałbym móc znów głosować na siebie,
a nie być ciągle testem A/B.

# Wiersze Pisane W Sytuacjach Wysokiego Spierdolenia

## Jajko raz dziennie pomaga na stawy

Mówili, że oddychanie poprawia krążenie.
Brak, ma bardzo złe skutki zdrowotne.
Witamina C, by być odpornym na życie.
Witamina X, by móc powiedzieć D.

Wstawanie jeden raz dziennie pozwala,
raz dziennie się położyć, do łóżka.
Bieganie, z badań wynika, że zdrowe;
a tu chodzi tylko o to że
cukiernia wedlowski
za pięć się
zamyka

## Chciałem się przysiąść, ale mi nie pozwolono

Dwa Stoliki, dwa krzesła, dwie osoby, zgiełk.

Ciekawy świata obok, czy można?
No właśnie, można? Pytam się.

Nie pozwala mi cham, co go kiedyś widziałem.
Mówi mi, że one się strasznie płoszą, nie chcą rozmawiać.
Kelner przechodzi - widzi Pan, stoliki tak bardziej dla osobności -
nie po to, by rozmawiać, poznawać, rozumie Pan?
Ludzie zerkają na mnie i oceniają, twierdzą, że tak nie można.
Tu przecież się siedzi, kawę się pije, rozmawia się ze znajomymi.
A ja sam w pracy siedzę, może ta też pracuje, 
co ja będę przeszkadzać, płoszę się w ekrany.

Wychodząc, pytam się ciekawości czy można,
ona mówi - że trzeba.

Kiedyś jej odpowiem.

## Proszę mnie zabrać z bańki

Obudziłem się kiedyś w bańce.
Może to było liceum, na ławce.
Nie to, że w bańce nie byłem.
Po prostu wtedy się w niej obudziłem.

Zobaczyłem, że są rzeczy na siłę.
Próbowałem je zmienić, wtedy miałem siłę,
ale nie miałem wiedzy, to jest mocy.
Wtedy nie wiedziałem, nie spałem tamtej nocy.

## Oskarżenie nr 42 

Oskarżam,
za brak odwagi do zrobienia faux pas.
Oskarżam,
za zbrodnie na sobie, hedonizm bez celu.
Oskarżam,
za bezwzględne stosowanie się do rozkazów.
Oskarżam,
za rozmowy bez celu, historie bez pointy.

Wyrok:
- Psycholog
- Psychiatria
- Leki

## Tako rzecze Nietsche

Nicze mi pierdoli, że mogę wszystko, jeżeli chcę.
Widzę, że rączki nieskalane, student się chwali.
My tu już od rana stawiamy siłą woli -
piramidy myśli, kamień po kamieniu.

Dekorujemy intuicje tak bliską,
każemy nie uciekać w "sytuacji zagrożenia". 
Malujemy freski minionych sytuacji,
które pozwalają przewidywać nieznane.
Zbieramy środki na eksperymenty,
które wieczorami nas traumatyzują.

Proszę Pana - robota rwie,
ale proszę nie mówić, 
że to na jutro.

# AKTA NIENAWIŚCI [Piotr Suwała]

(Akt I - narodzenie)
Niedzielni wirtuozi korków na drodze w godzinach szczytu.
Nieudacznicy drogowi; kobiety i kastraci za kółkiem.
Seryjni wypadkowicze - wyłudzacze pieniędzy z OC.
Psy i organy psupodobne, karający Cię z tym głupim uśmieszkiem.

Systemy zdalnych zamówień, które odbierają nam zdolność oceny
i te grubasy zamawiające 16 dań głównych przed Twoim przyjściem.
Kolejki do mandu, by pokazać jak bardzo czas jest "bezcenny"
i tępe kelnerki przekręcające każde słowo choćby było ze złota.

Jestem lepszy, dlaczego musicie być tacy gorsi...

(Akt II z bylemoją partnerką, by pokazać sobie, że jestem wyżej 
od tych wszystkich stulejarzy, czy wyrobów męskopodobnych.
Wzywanie miłości nadaremno, bo moi przyjaciele mi służą, służą mi
ku chodzeniu na protesty, wysłuchiwania moich prawd i wywyższeń siebie.
Będziemy kurwić, będziemy jebać, wszystko wobec własnych idei
jedynych słusznych, jedynych prawdziwych, a wszystko inne to 
pomylency, przerzucimy się wyzwiskami, argumenty siłowe
zostawmy tym słabszym, my tylko wrzeszczmy, bo muszą nas usłyszeć.

Kolejny akt rękoczynem w Mojej wyobraźni.
Moje rekurencyjne miejsce ubojów rytualnych.
Moje myśli są mazutem
Ja was w nim podpalam

Mój akt jest boski
Ja stworzę wam piekło
Ja będę w nim diabłem
Ja nienawidzę was

Akt
Mord
Złość
Nienawiść
Akt
Mord
Złość
Nienawiść

.
.
.
.

(akt zgonu - samobójstwo idei
zawał pod ciężarem własnego Ja)

## Stoicyzm

Godzina 3:17.
Słyszę kruszenie mojej duszy narzędziem pneumatycznym.
Godzina 3:25.
Zakładam szatę i ze stoickim spokojem wychodzę na arkady.
Udaje się w kierunku dźwięków tak bliskim moim uszu, choć chciałbym, by były dalej.
Znajduję źródło, choć nie mądrości, patrząc na robotników zdejmujących kolejne warstwy ironii tej sytuacji.
I wtedy zadaję pytanie retoryczne:
"Czy was kurwa pojebało?"

## Gra

Uczyli mnie zawsze myśleć
Dwa ruchy w przód
Planować swoje wycieczki
Liczyć na najgorsze

Narodowa choroba - neurotyzm
Receptą, chęć kontroli
w każdej porze dnia
w każdym. kawałku. chwili.

Kiedy nauczę się przewidywać wszystkie ruchy
Z nudów, rzucę się pod śmieciarkę - wywrócę planszę
W ułamku sekundy zrozumiem, że w moim horyzoncie zdarzeń
nigdy nie udało mi się wyjść poza grę

## Czarny pokój (2023-07-04)

W czarnym pokoju już dawno spaliło się światło.
Drzwi zamknięte - zabarykadowane pracą i życiem codziennym.
Ostatnio jednak w salonie jest pusto, a maszyna do pisania stoi w ciszy.
W poczuciu niesamowitej pustki staję twarzą w twarz z drzwiami i naciskam klamkę.

Zaprasza. Mnie. Ciemność.

Przeszywające zimno zostawia ślady na mojej skórze, a w oczach stają łzy.
Rozsypane doświadczenia wbijają się w moje stopy kalecząc je do krwi.
Na nowo jednak poznaję każdy kant i zaułek tego pokoju.
Macam zdjęcia, figury, wspomnienia - w ręku doceniam ich wielką wagę.

Moje oczy, przyzwczajone do ciemności, zaczynają dostrzegać obrys pokoju.
Nie bez uszczerbku, potrafię w końcu rozplątywać kołtuny śmieci i zbierać odłamki szkła.
Czuję na sobie jednak ciężar, którego nie mogę unieść i wychodzę po chwili z tego miejsca.
Osuwam się bezwładnie na podłogę, a każda moja ranka miarowo krwawi na podłogę - zasypiam.

Kolejne dni mierzę centymetrami kupek kurzu i zebranego szkła.
Chyba jedyne co mnie do tego zmusza, to ta cisza mojego domu.
Strach przed samotnością.

Pewnego dnia napotykam jednak na klamkę, która otwiera kolejne drzwi.
Drzwi na ogród wypełniony nadzieją, miejsce nieznane, a tak bliskie.
Na słońce dziś spojrzę bez okularów.


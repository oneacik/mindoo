# Facylitacja - Jak zaangażować ludzi i osiągnąć swoje cele?

## Wystąpienia

Tech3Camp #108 Java - Nagranie: https://www.youtube.com/watch?v=G2xwxYESUkg 
JDD 2023 - Lean Coffee
JDD 2024 - Lean Coffee
Boiling Frogs 2023 - https://2023.boilingfrogs.pl/schedule/clean-hexagonal-architecture-to-naprawde-dziala/
Confitura 22' - https://2025.confitura.pl/presentations

## Bio

Jestem Architektem IT z 10 letnim doświadczeniem w branży.
Jestem Prezesem stowarzyszenia Hackerspace Pomorze, gdzie zarządzam według turkusowej doktryny.
Organizuję angażujące meetupy IT i różne spontaniczne inicjatywy - w tym meetup DDD-GDA i Koncepcyjny Klub Książkowy.
W czasie wolnym bawię się słowem, wymyślam ciekawe koncepty, czytam Sci-Fi i literaturę branżową.

## Abstrakt 

Facylitacja - wszechstronne wspieranie lub ułatwianie procesu organizacyjnego.

Spotkania są osią koordynacji każdej inicjatywy.
Nieświadomie stosujemy do nich techniki, które naśladujemy od innych ludzi.
Czy możemy pozwolić sobie prowadzić je nieefektywnie?

Ile z nas zna sytuacje:
- Networking, na którym nerwowo trzyma się kubek i rozmawia się wciąż z tymi samymi znajomymi.
- Spotkanie projektowe, gdzie 2 osoby wymachują rękami, a nie potrafią podjąć żadnej decyzji.
- Definiowanie strategii, na którym nie angażuje się osób kluczowych w danym temacie.

A każda decyzja ma swoją konsekwencje: od położenia projektu - do położenia organizacji.

Chcę wam pokazać, że na każdy typ spotkania da się wytworzyć strukturę...
- Czy celem jest definiowanie strategii firmy, czy projektowanie małej funkcjonalności.
- Czy ma być to decyzja, warsztat, czy projektowanie.
- Czy mamy zaangażować 6, 15, czy 100 osób.
...która pozwoli nam spędzić ten czas produktywnie, a przede wszystkim przyjemnie i angażująco.

Jak?

Na tej prezentacji opowiem o mojej ścieżce jako facylitatora:
- Przejdziemy przez historie organizacji meetupu DDD-GDA, 
- zarządzania stowarzyszeniem Hackerspace Pomorze, 
- kończąc na facylitacji projektów jako Architekt IT w Kinguinie.

Dowiecie się:
- Jak techniki facylitacyjne mogą wesprzeć was w prowadzeniu organizacji / społeczności / projektu IT.
- Jak facylitacja pomaga definiować strategie w organizacjach, wspiera w angażowaniu społeczności i jak pomaga koordynować zespoły.
- Jakie są podstawowe nurty facylitacyjne, gdzie szukać informacji odnośnie facylitacji spotkań i jak postawić pierwsze kroki.

Do zobaczenia.
